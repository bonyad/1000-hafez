---
آبخور: کنار رودخانه، تالاب و هرجایی که محل برداشتن آب از آن‌جا باشد، نوشیدن آب، بهره، نصیب، روزی
آبرو: شرف، اعتبار
آب حرام: استعاره از شراب
آب رکن‌آباد و گلگشت مصلی: اشاره به مکان زندگی شاعر
آب روی خوبی: ۱-صنعت تشخیص، خافظ برای «خوبی» شخصیت انسانی قايل شده است //  ۲-کنایه، حافظ آبرو و اعتبار خوبی را به آبی که بر چهره می‌نشیند یا از روی آن روان است تشبیه کرده است
آتشناک: سوزان، آتشین، دارای آتش
آتش طور: آتشی که از جانب خدا بر موسی علیه السلام در کوه نمایان شد
آدم بِهِشت: (بِ هِشت)، آدم به کناری گذاشت، آدم از دست داد
آمین: اجابت کن، بپذیر  //  ایدون باد، چنین باد
آیت: نشانه
آیینه سِکندر: آیینه شهر اسکندریه مصر که مشهور است ارسطو برای اسکندر ساخته و بر فراز برج مشهور بندر اسکندریه نصب شده بود. کاربرد اصلی این آیینه بازتاباندن و تقویت قدرت نور آتش در حال سوختن در بالای برج بوده و نقش نورافکن دریایی را داشته است که در پناه نور آن، کشتی‌ها در تاریکی شب، ساحل و اطراف آن‌را ببینند و از تصادف کشتی‌ها با ساحل و شاید برخورد کشتی‌ها با یکدیگر جلوگیری کنند.  /۲/ بنا بر افسانه ها و اساطیر، اسکندر برای آگاهی از اوضاع و احوال عالم، برجی را بنا کرد و آیینه‌ای از حکمت و طلسم ساخت و بالای آن برج قرار داد تا احوال عالم را به کمک این آیینه رصد کند.
احباب: جمع جبیب، دوستان
اخضر: سبز، آبی کبود، نیلی  //  مجاز از شاداب و بر و تازه  //  مجاز از دریا
ادر: بده
ارغوان: درختی از تیره پروانه واران، سر دسته‌ی ارغوانیها که در ارتفاعات پایین می روید.
ازرق فام: آبی‌رنگ، کبودرنگ
ازرق: آبی، کبود، نیلگون
ازل: آنچه اول و ابتدا نداشته باشد، همیشگی، دیرینگی // زمان بی‌ابتدا
اشارت: با دست چیزی را نشان دادن، با حرکت دادن دست و چشم و سایر اعضای بدن، بدون صحبت کردن، مطلبی را القا کردن  //  رمز، ایما  //  منتقل کردن یا دریافت کردن معنا و مفهوم یا راز و رمز با کمترین توضیح
اصحاب: دوستان، یاران، دمخواران، دمسازان، همراهان، همنشینان
افتتح: باز کن
افسانه: سرگذشت و حکایت
افسون: وِرد و دعایی که مانع آفت و چشم زخم گردد و به مجاز معنای مکر و حیله و تزویر
افشاندن: نثارکردن، پراکنده ساختن
افلاک: آسمان‌ها
الابواب: جمع باب، درها
التفات: به سوی کسی نگریستن، توجه کردن، توجه و لطف داشتن به کسی، اعتنا، توجه، عنایت، لطف، مرحمت، مهربانی
الحان: آوازها، نغمه‌ها، آوازهای خوش، نغمه‌های دل‌انگیز
الصَّبوح: نوشیدنی که سحرگاهان صرف می شده، کنایه از شراب
الفت: خوگرفتن، انس‌گرفتن، دوستی، همدمی
المدام: می، شراب، باده
انس: آرام گرفتن، آرامش، خو گرفتن و آرام گرفتن به چیزی
اهل نظر: کنایه از اهل دل، آنکه همیشه نظر به معشوق دارد
ایام فراق: روزهای دوری، زمانی که از هم دور باشند
ایوان: بارگاه، قصر، کاخر، کاخ پادشاهی  //  درگاه، رواق، صفه، پیشگاه اتاق  //  قسمتی از ساختمان که جلوی آن باز و بی در و پنجره باشد
اَحلی: شیرین‌تر
اَشهی: لذیذتر، دل انگیزتر، دلخواه تر
اَهمِلها: بی توجهی یا فراموش کردن چیزی
اُمُّ الخبایث: مادر و زاینده‌ی تمام پلیدی‌ها و زشتی‌ها
بادپیما: مفلس، بی‌چیز، تهیدست، فقیر، مستمند، مسکین، درویش
باده پیمایی: باده‌نوشی، شراب‌خواری
باده: نوشیدنی مستی‌آور، شراب، مِی
بادیه: صحرا، بیابان، هامون  //  هرکجا آبادی نباشد
بادِ شُرطه: باد موافق، بادی که برای کشتی‌رانی مساعد باشد و کشتی را به مقصد برساند
بازچین: بردار، از میان بردار، کنار گذار
باشد که: به این امید که
بالین: بستر، بالش، آن قسمت از بستر که طرف سر و سینه واقع می‌شود، آنچه در موقع خواب به آن تکیه می‌دهند
برافروز: روشن و درخشان کن، به آتش بکش
بزمگاه: مجلس عیش و عشرت، جای جشن و مهمانی و باده‌گساری
بزم: جسن، مجلس شادی، مجلس عیش و عشرت و باه‌گساری
بزم جم: مجلس شادی و جشنِ شاه
بستر: رختخواب گسترده شده، تشک  //  مجرای رودخانه
بشارت: مژده، خبر خوش، نوید
بلنداختر: خوش‌بخت، نیک‌بخت، بلنداقبال
بنیاد: پایه، اصل، شالوده
به جای: در حَقِّ
به خود: به اختیار خود، به میل و رضای خود
بِنَوازد: نوازش کند، دلجویی کند، ملاطفت کند، مورد تفقد قراردهد
پرسش: سوال، پرسیدن، پژوهش، استعلام
پری: موجود افسانه‌ای به‌صورت زنی بسیارزیبا که مانند فرشته بال دارد و پرواز می‌کند و در زیبایی نقیض دیو است  //  مجاز از زن زیبا
پیاله: ظرفی که در آن آشامیدنی بنوشند، جام، ساعر، فنجان، صراحی، قدح، کاسه // در تصوف، صفای ظاهر و باطن که هرچه در او باشد ظاهر شود  // در تصوف، هر ذره از ذرات موجود که شخص عارف از آن باده‌ی معرفت نوشد
پیرانه سر: روزگار پیری، زمان پیری، سر پیری
پیر مغان: بزرگ پیشوایان زرتشتی، دراینجا منظور ریش‌سفید و بزرگ طریقت است
تاب: توانایی، رمق، طاقت، قدرت، تحمل  //  پیج، جعد، چین
تاراج: غارت
تبارک الله: هنگام مدح و در حال تعجب از خوبی و زیبایی کسی یا چیزی استعمال می‌کنند
تبارک: هميشه سودمند و پر برکت است، خيرش ثابت است
ترحم: رحم داشتن، مهربانی کردن، بر سر لطف و مهربانی آمدن.
تزویر: دورویی کردن، دروغ‌پردازی، گول زدن
تغییر کُن: تغییر دِه، دگرگون ساز
تفرقه‌: جدا کردن، جدایی انداختن، پراکندگی، دوگانگی، دودستگی، جدایی
تفقد: دلجویی کردن، مهربانی، التفات
تفقّد: دلجویی
تقدیر: آنچه در زمان آفرینش و در ازل برای هرکس مقدر شده است، سرنوشت
تلخ وش: تلخ مانند، از القاب شراب به کنایه
تَلقَ: کسی را ملاقات کردن
تَهوَی: دوست داشتن
ثاقِب: مشتعل، سوزان، روشن، سوراخ‌کننده، نافذ
ثریا: چلچراغ، در نجوم نام دیگر صورت فلکی پروین است
ثناخوان: مدح‌کننده، ستایشگر، دعاگو
ثواب: پاداش کار حوب و پسندیده در جهان آخرت  //  کار خوب و پسندیده، کار نیک، احسان، نیکی  //  اجر، پاداش، مزد
جانانه: کامل، تمام‌عیار، حسابی  //  دلبر، بسیار دوست‌داشتنی، آنکه عاشق مانند جان خود دوستش می‌دارد، معشوق، محبوب
جانان: دلبری که عاشقش او را مانند جان خود دوست دارد، معشوق، محبوب
جرس: زنگ، زنگی که بر گردن چهارپایان می‌یستند، زنگی که از حرکت کاروان شنیده می‌شود
جریده: کتاب، صحیفه، دفتر، دفتر ثبت مسایل مالی لشکر و حکومت  //  کارکشته و دلیر، با آمادگی(قید)  //  یکه و تنها، به تنهایی(قید)
جعد: موی پیچیده و تاب‌دار، (صفت برای هرچیز پیچیده و تابدار)
جگرسوز: آنچه باعث حزن و اندوه بسیار شود، جان‌گداز، حزن‌انگیز، جان‌سوز، سوزناک
جلوه: آشکار کردن، ظاهر ساختن، نمایش دادن، زیبایی، جاذبه
جمال: زیبایی
جم: پادشاه بزرگ //  منزه و پاکیزه  //  نام سلیمان و جمشید یا اسکندر هم هست، در جایی که با نگین و وحش و طیر و دیو و پری گفته میشود منظور سلیمان است و در جایی که با جام و پیاله مذکور میشود جمشید، و آنجا که با آیینه و سد نامبرده میشود اسکندر.
جناب: آستان، حضرت، درگاه  //  شرطی که با یکدیگر میبندند
جنت: بهشت
جوانان چمن: گیاهان نورسته و جوان
چاه زنخدان: گودی میان لب و چانه
چشم خمار: چشمان مست
چوگان: چوب سر کج، چوب گوی زنی که دسته‌ی آن راست و باریک و سر آن اندکی پهن و خمیده است، نوعی ورزش دسته جمعی که بازیکنان سوار بر اسب سعی می‌کنندبه وسیله‌ی چوبی مخصوص توپ را وارد دروازه کنند
حاجت: نیاز، آرزو، امید
حاجی قوام: قوام الدین حسن تمغاجی. از وزرای شاه شیخ ابواسحاق در عهد امارت خاندان اینجو در فارس وی محصل مالیات دیوانی بودد. در عهد شاه شیخ ابواسحاق حاجی قوام تقرب تمام یافت و ندیم و مشاور شاه گردید. حبیب السیر آرد که وی جهت مبالغه در اشاعه‌ی خیر و احسان انگشت نمای مرد و زن بود.
حذر: پرهیزکردن، بیم داشتن، ترسیدن، تجتناب، احتیاط، دوری، کناره‌گیری
حریف: دوست، رفیق، یار، همدم، همپیشه، همکار، محبوب، عشوق //  مدعی، مخالف، هماورد، رقیب  //  هم‌زور، هم‌نبرد، هم‌شان، هم‌مقام، هم‌پیاله
حق ناشناس: ناسپاس، نمک نشناس
حق نمک: حقی اخلاقی است بین کسانی که با یکدیگر چیزی می‌خورند و کسی که غذا را آورده بر گردن کسانی که از آن خواهند خورد حق خواهد داشت
حیرت: سرگشتگی، سرگردانی، خیرگی، آشفتگی، اعجاب، بهت، تردید، تعجب
حُسن: خوب، نیکو، زیبایی، خوبی مزیت، برتری
خاره: سنگ خارا، گرانیت، سنگ سخت و محکم  //  پتکی که آهنگران با آن بر روی سندان می‌کوبند
خاطر مجموع: آسایش خیال، خاطر جمع شدن، آرامش، راحتی خیال
خال: نقطه‌ی سیاه یا لکه ای که روی پوست بدن یا چیزی دیگر ظاهر شود
خانه پرورد: خانه پرور، نورچشمی، عزیز کرده، آنکه در خانه تربیت شده باشد، آنکه تنها در خانه پرورش یافته و سرد و گرم روزگار را هنوز نچشیده است
خبایث: پلیدی‌ها
خرابات: ویرانه‌ها  //  جایی مانند میخانه که دارای وسایل عیش‌وعشرت و محل باده‌پیمایی و عشق‌ورزی با کنیزکان بوده و رندان در آنجا به عیش‌ونوش سرگرم می‌شدند  //  در تصوف مقام و مرتبه‌ی خرابی و نابودی عادات نفسانی، خوی حیوانی، و محل کسب اخلاق ملکوتی که عارفان و سالکان از قید عادات و حالات نفسانی رهایی یافته و از بادۀ وحدت سرمست شوند
خرقه: نوعی پوستین بلند، تکه‌ای از پارچه‌ی لباس  //  در تصوف، جبه‌ای که از دست پیر می‌پوشیدند و گاهی از تکه‌های گوناگون دوخته می‌شد
خزان: پاییز  //  برگریزان  //  زوال
خلل: کاهش  //  رخنه و تباهی در کار، نقص، نقصان، کاستی، آسیب، گزند، صدمه  //  گشادگی و رخنه، شکاف، منفذ  //  قصور و کوتاهی
خلوتیان: جمع خلوتی
خلوتیان ملکوت: فرشتگان یا ساکنان عالم معنی یا جهان غیب
خلوتی: خلوت‌نشین، منزوی، گوشه‌نشین  //  محرم راز
خمار: می‌فروش، شراب‌فروش، باده‌فروش //در تصوف/ پیر کامل، مرشد واصل
خمخانه: سردابی که خم‌های شراب را در آن نگهداری می‌کنند، میخانه، میکده، شرابخانه
خموش: خاموش، ناروشن  //  آرام، ساکت، بی‌صدا
خم: قوس، انحنا، کج، قسمت دارای پیچیدگی، پیچ، پیچ و تاب  //  چین و شکن زلف  //  طاق و ایوان عمارت  //  خانه‌ی زمستانی
خواجه: آقا، مهتر، بزرگ، صاحب، سرور، دولتمند، مال‌دار، شیخ، خداوند
خوان: سفره
خوان یغما: سفره‌ای که برای عموم گسترده شود، مجازاً غارت و چپاول نیز معنی می‌دهد
خودفروشی: عرضه داشتن خود، نمایش دادن خود، در معرض دید قرار دادن خود، خود را در دیدرس عاشقان و خریداران قرار دادن
خودکامی: هوس بازی، یکدندگی، خودرایی
خوی: عرق بدن، تعرق، آب دهان  //   (تلفظ) خُوی و خِی هر دو خوانده می‌شود
دارالسلام: سرای سلامت، بهشت، شیراز
دختر رَز: کنایه از شراب سرخ، شراب انگوری، مجازاً باده و شراب
دردِه: عطا کن، بده
درکش: سربکش، بنوش
درویش: صوفی، رهرو، سالک، عارف، قلندر  //  مجاز از تهیدست، بینوا، فقیر  //  مجاز از کسی که به اندک‌مایه از مال دنیا قناعت می‌کند
دعا: خواهش، خواسته
دلارام: آرامش‌دهنده‌ی دل، آن‌که مایه‌ی آرامش هاطر باشد، معشوق، محبوب، دلبر
دلق: جبه، عبا، خرقه  //  پست، فرومایه
دل آمدن: رضا دادن، دل آمدن(دلت آمد بچه ات را بزنی؟!)
دمیدن: وزیدن، پرباد کردن، خروشیدن  //  روییدن، سر از خاک برآوردن  // طلوع کردن، سرزدن آفتاب، پدیدار گشتن
دنیی: دنیا
دوام: پایداری، همیشه بودن، ثبات و بقا، ابدیت، استمرار، پایداری
دوش: دیشب، شب گذشته
دولت: دارایی، ثروت، مال  //  زمان حکومت بر یک منطقه  //  آنچه به گردش زمان و نوبت از یکی به دیگری برسد  //  گردش نیکی به سود کسی
دهر: دنیا، گیتی، روزگار بی‌پایان که ابندا و انتها ندارد
ده روزه: چند صباح
دیر مغان: . آتشکده؛ عبادتگاه زردشتیان  //  در تصوف، مجلس عرفا و اولیا
دیر: جایی که راهبان در آن اقامت کنند و به گوشه‌گیری و عبادت بپردازند، صومعه
دیوسیرت: شیطان صفت
دَع الدّنیا: رها کردن، ترک کردن دنیا
راح: شادمانی، نشاط  //  خمره، شراب، باده  //  گوشه‌ای از موسیقی ایرانی در دستگاه شور
راه دل زدن: غارت کردن دل، دل بردن
رای: عقیده، نظر، اندیشه، حکم، قضاوت، اظهار نظر، اندیشه، بینش
رباب: نام سازی است شبیه به به تار که کاسه‌ی آن کوچک‌تر است و با کمانه یا آرشه نواخته می‌شده
رخنه: راه و شکاف میان دیوار، سوراخ  //  مجاز از، عیب، نقص، فساد
رخ: صورت، چهره، رخسار، سیما // برج قلعه  //  پهلوان، جنگجو  //  سیمرغ، عنقا
رز: انگور  //  باغ، باغ انگور  //  مجاز از شراب
رعنا: زیبا، خوش‌قدوقامت، دلربا
رقیب: کسی که رقابت می‌کند، هر یک از دونفری که به یک نفر عشق می‌ورزند، نگهبان، پاسبان، محافظ
رکن‌آباد: (آب رکن آباد)، نهر معروفی است از نهرهایی که از داخل شیراز می‌گذرند
رند: /۱-معنای عام/ زیرک، زرنگ، حیله‌گر، بی‌قید، لاابالی، /۲-در شعر حافظ/ این کلمه بار معنایی مثبت دارد، در فرهنگ تصوف رند به کسی می‌گویند که در باطن پاک‌تر از آنچه در ظاهر نشان می‌دهد است، کسی که شاید در ظاهر شایسته سرزنش باشد، اما در اصل شایسته‌ی ستایش و تحسین است، رند در شعر حافظ کسی است که ریاکار نیست، تظاهر نمی‌کند، عارف است نه زاهد، شاید تمام وقت خود را به پرستش ظاهری مشغول نباشد و حتی از شراب و شراب‌خواری و امثال این‌ها حرف بزند، اما در باطن عاشق است و نیت تمام اعمالش از روی عشق است و این که خودش و خدایش می‌دانند که جز وصل دوست چیزی نمی‌خواهد برایش کافی است.
روا: جایز، شایسته، سزاوار  //  آنچه شرع عمل به آن را جایز دانسته، مباح، حلال  //  پررونق، رایج  //  رونده  //  برآورده، به‌دست‌آورده‌شده
روضه: باغ، گلستان، بهشت، باغ بهشت
ریحان: گیاه سبز و خوش‌بو
زاهد: با تقوا، پارسا، کسی که دنیا را به خاطر آخرت ترک گوید // در شعر حافظ زاهد معمولا بار معنایی مثبتی ندارد و کنایه‌ای است به افراد ریا کار که دین را بهانه‌ی نیات خود می‌کنند یا کسانی که عشق به خدا و معبود را درست درک نکرده و تنها درگیر ظواهر دین هستند. حافظ معمولا در مقابل زاهد، خود یا کسانی را قرار می‌دهد که با عبارات چون رند، عارف یا امثال اینها خطابشان می‌کند
زلف: گیسو، موی سر، جعد، طره، شعر
زمام: مهار، افسار، اختیار
زمرد: سنگی قیمتی و معمولاً سبزرنگ
زنخدان: چانه
زنهار: بپرهیز، برحذر باش  //  مهلت، امان، پناه // عهد و پیمان  //  خدارا، کسی را به خدا سوگند دادن  // حتما و موکدا
زهد: نخواستن چیزی و ترک کردن آن، دوری جستن از دنیا و تنها به عبادات پرداختن، بی‌اعتنایی به دنیا، پرهیزکاری، پارسایی، تعبد، تقدس، ورع  //  در اشعار حافظ زاهد معمولا ریاکار است و زهد عمل ریاکارانه‌ی زاهد، پس می‌توان در اکثر اشعار زهد را به ریا نیز تعبیر کرد.
زینهار: زنهار، بپرهیز، برحذر باش  //  مهلت، امان، پناه // عهد و پیمان  //  خدارا، کسی را به خدا سوگند دادن  // حتما و موکدا
ژاله: قطره‌ای که روی برگ گل یا گیاه قرار می‌گیرد؛ شبنم  //  تگرگ، باران تند با قطره‌های درشت
سارا: زبده، خالص، بی‌غش، ناب
ساغر: پیاله، پیاله‌ی شراب
ساقی: کسی که آب یا شراب یا هر نوشیدنی به دیگری می‌دهد  // درتصوف، مرشد و پیر کامل که به مریدان فیض برساند
سالک: درویش، عارف
سالوس: مکار، حیله‌گر، ریاکار / (اسم) مکر، حیله
سبک‌بار: فارغ، آسوده
سراب: تصویری خیالی که در روز و روی سطح افقی به دلیل انعکاس نور بر لایه‌ای از هوای رقیق‌شدە‌ی نزدیک به سطح زمین تشکیل می‌شود و  از دور به مانند آب‌نما و دریا و دریاچه به چشم می‌آید و سبب انحراف و فریب بیننده  می‌شود.
سرکَش: عاصی، کسی که سر از اطاعت می کشد
سر آب: سر چشمه
سفتن: ساییدن، سوراخ کردن
سلامت: تندرستی  //  پاکی و رهایی از عیب و آفت، بی‌عیبی، بی‌گزند شدن، از عیب وآفت رهایی یافتن  //  در تصوف، حفظ و رعایت رسوم، مقابل ملامت
سلسله: حلقه‌های فلری به هم پیوسته، زنجیر  //  در تصوف، هر یک از فرقه‌های صوفیه که انتساب به یکی از مشایخ داشته باشند
سلسله‌ی مشکین: زنجیر سیاه رنگ، اشاره به موی بلند و سیاه رنگ
سماع: /۱/ شنوایی، شنیدن  /۲/ ترانه‌خوانی یا رقص یا دست افشانی به شکل دسته جمعی
سمن: یاسمن، یاسمین //  شبدر
سنجاب شاهی: بستری نرم و لطیف که سزاوار پادشاهان باشد
سنجاب: پستانداری است از راسته‌ی جویندگان که دارای دمی نسبتاً طویل و پر پشم می باشد. این حیوان را برای استفاده از پوستش شکار می کنند، و در اینجا اشاره به لطافت و نرمی و راحتی همین پوست دارد.
سنگِ خارا: سنگی سیاه و سخت و متراکم، نام دیگر گرانیت
سوز: باد بسیار سرد، سرما  //  غم بسیار، داغ، درد
سهی قد: خوش قامت، بلند قامت
سهی: راست و بلند، راست‌قامت، کشیده
سیب زنحدان: کنایه از زیبایی فریبنده / اشاره به داستان رانده شدن آدم و حوا از بهشت
سیم اندام: کسی که اندام وی سفید و تابان باشد
سیم: نقره، سفید
سیه کاسه: کنایه از مردم بخیل، خسیس  //  کنایه از میزبانِ مهمان کُش
سُکارا: باده نوشان، مستان
سَحاب: ابر
شام غریبان: شب ِ مردم غریب و از یار و دیار دورافتاده، شام مسافران که وحشتناک می باشدبخصوص در مفلسی
شاهد دلبند: استعاره از محبوب دوست داشتنی
شاهد قدسی: کسی که بهشت را دیده باشد  //  معشوق بهشتی، زیباروی آسمانی
شاهد: کسی که واقعه‌ای را با چشم خود دیده باشد  //  مجاز از معشوق، محبوب  //  مرد یا زن خوب‌رو  //  مثال، نمونه، گواه، ناظر
شباب: جوانی
شبرنگ: دارای رنگ تیره و تار مانند شب، سیاه، تیره و تاریک مانند شب، شبگون
شبگیر: سحرگاه، هنگام سحر  //  حرکت بعد از نیمه شب و هنگام سحر از جایی
شرب: آشامیدن، نوشیدن، نوشیدن شراب یا سایر مسکرات
شرب مدام: شراب خوردن دایم، شراب خوردن همیشگی
شکرخا: شیرین‌گفتار
شکرفروش: استعاره از یار شیرین زبان، یا خوش سخن، یا شیرین لب
شمشاد: درختچه‌ای همیشه سبز
شوخ: طناز، بانشاط، شنگ، شاد، زنده‌دل
شهرآشوب: کسی که به واسطه‌ی حسن و جمال خود باعث فتنه و آشوب شود
شیخ: مرشد، پیر، سالخورده، بزرگ، رییس طایفه
شیدا: عاشق، آشفته از عشق، پریشان، مجنون
شیرین‌کار: کسی که سخنان لطیف می‌گوید، شعبده‌باز، کسی که هنری جالب‌توجه برای ارائه و نمایش داشته باشد
صاحبِ کرامت: شخص کریم و نیکوکار
صبا: نام بادی که از سمت مشرق می‌وزد، مجاز از پیام‌آور میان عاشق و معشوق
صرفه: نفع، فایده، بهره
صنوبرخرام: دلبر، معشوقی که که چون صنوبر می‌خرامد، آنکه خرامیدن او هماینند صنوبر است در حرکت به چپ و راست
صواب: راست و درست، حق، صحیح  //  لایق، سزاوار
صوفی: پیرو طریقه تصوف، پشمینه‌پوش
صومعه: عبادتگاه
صَبوح: نوشیدنی که سحرگاهان صرف می شده، کنایه از شراب
طالع: مجاز از، بخت، اقبال، سرنوشت ، شانس، نصیب، قسمت //  طلوع کننده، ستاره
طرب: شادی، شادمانی، خوشی، سرور، نشاط، رامش، عیش، عشرت
طرف بستن: 'فایده بردن، بهره بردن (مصدرلازم)[مجاز]'
طره: دسته‌ی موی تابیده در کنار پیشانی، زلف، گیسو
طریقت: 'راه، روش، آیین، کیش، مرام، مذهب //در تصوف/ روش اهل صفا و سلوک، تزکیه‌ی باطن // دومین منزل از منازل سه گانه از باب سلوک که عبارتست از شریعت - طریقت - حقیقت، و آن در اصطلاح صوفیان راهی است که رساننده کسان به سوی خدای تعالی است و این راه اخصّ از شریعت است که انسان را به بهشت می رساند زیرا هم مشتمل بر احکام شریعت است از قبیل اعمال صالح عبادی و هم مشتمل بر احکام خاصی است مانند اعمال قلبی و اجتناب از همه ما سوی الله. طریقت راه دل است که به توحید می رسد.'
طمع: زیاده‌خواهی / امید، آرزو، چشم‌داشت
طور: (تور) دام، شبکه، شبکه‌ای که با آن ماهی صید می‌کنند  //  سوره ۵۲ از قرآن کریم  //  کوه(عام)  // به شکل خاص، کوهی که موسی در آن به مناجات خدا پرداخت و وحی بر او نازل شد، طور سینا
طوطی شکرخا: طوطی شیرین‌سخن، اشاره‌ی شاعر به خود، استعاره حافظ به این‌که هرچه می‌گوید سخن معشوق است که او تنها به شیرین زبانی تکرار می‌کند
طَرف: چشم یا گوشه‌ی چشم  //  سمت، جهت، گوشه و کنار، منتهی و پایان هرچیز  //  بهره، فایده  //   کمربند، گل‌کمر
عارض: . عرض‌کننده، عریضه‌دهنده، شاکی  //  رویداد، پیشامد، حادثه //  در فلسفه، ویژگی آنچه پیدا می‌شود و می‌گذرد و ثابت نیست  //  فرمانده‌ی لشکر  //  رخسار، چهره، روی
عافیت: تندرستی، صحت، سلامت، رستگاری  //  مجاز از زهد، پرهیزکاری، پارسایی، تقوا
عتاب: ملامت، سرزنش
عذار: رخسار، صورت
عرضه ده: عرض کن، برسان
عصمت: اجتناب از گناه و خطا، پاکدامنی، پارسایی، نجابت
عقبی: عقبا، آخرت،  رستاخیز، قیامت
عقد ثریا: در نجوم منظور همان صورت فلکی ثریا یا پروین است، ستاره‌های این مجموعه از آسمان زمین بسیار نزدیک به هم و متحد و پیمان بسته، مانند یک رشته‌ی گردنبند، دیده می‌شوند
عقد: عهد و پیمان بستن، محکم‌کردن، گره زدن، بستن
عمداً: از روی عمد و قصد
عنبر سارا: عنبر خالص، خوش‌بوترین عنبرها، عنبر بسار خوش‌بو و خالص  //  استعاره از زلف یا موی خوش‌بو
عنبر: ماده‌ای خوش‌بو که در معده یا روده‌ی عنبرماهی تولید می‌شود
عندلیب: بلبل
عنقا: مرغی افسانه‌ای که مظهر عزلت و تنهایی و نایابی است.
عهد ازل: زمان آفرینش، زمانی که تنها خدا بود و آفرینش آغاز نشده بود
عهد: زمان، دوره
عهد شباب: دوران جوانی
عیار: تردست، تندرو، جلد، چابک، چالاک  //  جسور و بی‌پروا، کسی که بی‌پروا زندگی خود را به خوشی و کامروایی می‌گذراند  //  دلیر، جوانمرد، حامی ضعفا  //  دزد، راهزن، سارق، شبرو، تبهکار، مفسد //  مکار، حیله‌گر  //  گروهی که از افراد ثروتمند دزدی می‌کردند، اما برای خود چیزی بر نمی‌داشتند و تمام چیزی که به دست آمده بود را بین فقرا و نیازمندان تقسیم می‌کردند
عیش: خوشی، شادمانی، خوش‌گذرانی، زیستن، زندگی
عُذارا: جمع عَذرا، دختران، دوشیزگان
عَیّار: تردست، تندرو، جلد، چابک، چالاک  //  جسور و بی‌پروا، کسی که بی‌پروا زندگی خود را به خوشی و کامروایی می‌گذراند  //  دلیر، جوانمرد، حامی ضعفا  //  دزد، راهزن، سارق، شبرو، تبهکار، مفسد //  مکار، حیله‌گر  //  گروهی که از افراد ثروتمند دزدی می‌کردند، اما برای خود چیزی بر نمی‌داشتند و تمام چیزی که به دست آمده بود را بین فقرا و نیازمندان تقسیم می‌کردند
غرامت: مالی که بابت خسارت داده یا گرفته می‌شود، تاوان  //  زیان، ضرر  //  مشقت، سختی  //  پشیمانی، ندامت
غرض: قصد، مقصود، هدف  //  کینه و دشمنی داشتن
غریب: دور افتاده از وطن، ناآشنا به مکانی که در آن حضور دارد  //  موجب شگفتی، عجیب
غزال: نام نوعی آهو با چشمان درشت، مجاز از معشوقه‌ی زیبا
غمزه: اشاره با چشم و ابرو، برهم زدن مژگان از روی ناز و کرشمه  //  دلربای، عشوه، کرشمه، لوندی، نازکردن
غیرت: حسادت، رشک بردن
فام: رنگ، مانند
فتنه: فساد، تباهی  //  شورش، آشوب، شلوغی  //  محنت، عذاب  //  آزمایش، امتحان، ابتلا  //  کفر، گمراهی  //  مجاز از، مفتون و عاشق
فرض: واجب، امر لازم و ضروری، آنچه خداوند بر انسان واجب کرده  //  تصور، فرضیه، آنچه به عنوان واقعیت موجود پذیرفته می‌شود تا درستی یا نادرستی آن بعداً معلوم شود.
فروغ: روشنی، پرتو، تابش، روشنایی، روشنی، نور، جذابیت
فغان: آه، ناله، فریاد
فلک: آسمان، عالم، گردون
قارون: ثروتمند مشهور زمان حضرت موسی(ع)
قامت: قد، بلندی تنه‌ی آدمی، اندام
قدح: کاسه‌ی بزرگ، پیاله، ظرفی که در آن چیزی بیاشامند
قدسی: بهشتی، پاک و مقدس، آسمانی، روحانی، ملکوتی
قدس: پاک، منزه، پاک شدن، منزه بودن، پاکی، پاکدامنی، خلوص، صفا
قرب: جوار، نزدیکی، نزدیک شدن
قضا: حکم، تقدیر، سرنوشت
قوام: استواری و پایداری، غلظت، صلابت، اصل، مایه، پایدار
قیامت: شور و غوغا کردن، هنگامه برپا کردن
قُبله: بوسه
کاسا: کاسه‌ای، جامی
کام: خواسته‌ی دل، آرزو، لذت، خوشی، قدرت، توانایی
کحل بینش: سرمه‌ی چشم
کرامت: سخاوت و بخشندگی، هدیه، تحفه  //  بزرگی و ارجمندی، داشتن صفات نیک  //  در تصوف، کاری خارق‌العاده که توسط اولیا و صالحان انجام می‌گیرد
کرشمه: ناز، اشاره با چشم و ابرو
کشتی شکستگان: کسانی که کشتی‌ که در آن نشسته‌اند شکسته یا آسیب دیده و امکان غرق شدن آن بالاست
کشتی نشستگان: کشتی سوارانی که کشتی آنها به امید وزیدن باد موافق آماده حرکت شده باشد
کشتی هلال: ماه به کشتی تشبیه شده در دریای آسمان
کف: پنجه، دست
کیمیا: ماده‌ای فرضی که به‌وسیله‌ی آن می‌توان فلزات را تبدیل به طلا کرد، مجاز از هرچیزی که باعث تعالی و رسیدن به حد کمال می‌شود، هرچیز نادر و کمیاب
کُحل: سرمه
کِلّه بست: چادر زد، سایبان برپا کرد
کِلّْه: روپوش، پشه بند، سایبان، چادر، پرده، سراپرده، پرده کشیدن، خیمه زدن، چادر زدن
گداختن: ذوب شدن، تبدیل شدن جسم جامد بر اثر حرارت به حالت مایع
گران جان: سخت جان //  بسیار پیر و سالخورده  //  خسیس  //  لجوج  //  شخص بینوا و بیمار که از جان خود سیر شده باشد //  کسی که همنشینی و صحبت با او برای دیگران سخت و ناگوار باشد
گردون: چرخ و فلک گردنده، این دنیا
گلشن احباب: مجلس دوستان(استعاره)
گلگشت: باغ، گلستان، گلزار، گشت و گذار در دشت و چمن
گوی: توپ، کره، گلوله  //  گلوله‌ای که از چوب می‌سازند و با آن چوگان، بازی می‌کنند
گُلشَن: باغی که گل‌های فراوان داشته باشد، گلزار، گلستان
لاف: . گفتار بیهوده و گزاف، دعوی زیاده‌از‌حد  //  خودستایی
لطف: نرمی، بخشش، محبت، ملایمت، مهربانی، نیکی
لعل فام: قرمز رنگ، به رنگ لعل
لعل: سنگی قیمتی به رنگ قرمز(سرخ)، مجازاً شراب انگوری نیز معنی می‌دهد
لولی: با نشاط، سرمست، جوان خوش‌اندام،  /۲/ کولی
ماه: از کرات آسمانی که به دور زمین می‌گردد // مجاز از زیبا، محبوب، معشوق، دوستداشتنی، مطلوب، کامل  // در عرفان ذات حقیقی وجود انسان، به ماه درونی هر شخص تشبیه شده که نور آن از هر نور دیگری پر فروغ‌تر است، در اشعار شاعران عارف مسلکی مانند حافظ، مولانا، عطار، سنایی، نظامی و... نیز بارها به «ماه درون»، «ماه خویش»، «ماه من» و... اشاره شده است که همه اشاره به ذات انسانی در حد تعالی و به کمال رسیده می‌باشد.
ماهِ حُسن: ماه خوبی‌ها، ماه زیبا، ذات درخشان انسانی که به کمال رسیده باشد
متی: چه هنگام، هرگاه، هنگامی‌که
محبان: دوست‌دارندکان، دوست‌داران
محفل: انجمن، مجلس، جای جمع شدن گروه، پاتوق، حلقه، کانون
محمل: کجاوه، آن‌چه در آن چیزی را حمل کنند، کنایه از بار سفر
مدارا: اعتدال، میانه‌روی، ملایمت، سازش، بردباری، تحمل، با کسی نرمی و ملاطفت کردن
مراد: خواسته، آرزو، مقصود، منظور، آنچه که موجب کامرانی و موفقیت شود  //  در تصوف، پیر، پیشوا، رهبر، فطب
مردم چشم: مردمک چشم
مرغ وصل: اضافه‌ی تشبیهی، وصل به مرغ(پرنده) تشبیه شده است
مرغ: پرنده، ماکیان
مروت: جوانمردی، انصاف، انسانیت، مردمی، نرم‌دلی
مرید: پیرو، هواخواه، علاقه‌مند، دوستدار، محب، ارادتمند
مر: نشانه‌ای زاید که برای زینت کلام به کار می‌رفته است  //  بار، دفعه، مرتبه
مستغنی: بی‌نیاز، توانگر، ثروتمند
مستور: پنهان، پوشیده، مخفی، ناآشکار، ناپیدا //  دارای پوشش، ملبس  // محجوب، پاک‌دامن، عفیف
مسکین: تهیدست، بی‌چیز، درویش، بیچاره، درمانده
مسیحا: آنکه مسح شده باشد، کسی که پاک شده باشد و اثری از آلودگی بر وی نباشد
مشکین: /مِ/ سیاه، تیره‌رنگ  //  /مُ/ منسوب به مُشک، آنچه بوی مشک بدهد، مشک‌آلود، معطر، خوش‌بو
مصلی: محل خواندن نماز و دعا،  /۲/ احتمالا اشاره به مکانی در شیراز
مطرب: به طرب آورنده، به شادی آورنده، شادمانی آور، نوازنده، خواننده، رقاص
معذور: کسی که برای خطای خود عذر و بهانه‌ای دارد  //  آنکه عذر و بهانه‌اش پذیرفته است، معاف
مغبچه: بچه مغ(مغ نام عام است برای زرتشتیان)  //  پسربچه یا پسر جوانی که در میخانه خدمت می‌کند، باده فروش
مغ: پیشوای مذهبی زرتشتی، هر شخص روحانی عارف پیشه
مفتح: باز کننده
مفتول: تابیده شده، تاب داده شده، پیچیده، پیچان، تابداده، تافته
مقام: محل اقامت، مکان  //  منزله، رتبه، پایه، جایگاه  //  پرده در موسیقی  //  در تصوف، هر یک از مراحل سیر و سلوک که عبارتند از توبه، ورع، زهد، فقر، صبر، توکل و رضا
مقدم: هنگام آمدن، از سفر یا جایی بازآمدن  //  گام، قدم، پا، قدم‌گاه، جای‌ پا، جای قدم نهادن
مگذر زمانی: اندکی بیشتر بمان، کمی توقف کن
ملازم: مصاحب، همراه
ملامت: سرزنش کردن، نکوهش کردن، بدگویی، تقبیح، توبیخ، سرزنش، شماتت، طعنه، سرکوفت
ملکوت: بزرگی، عظمت، پادشاهی  //  عالم فرشتگان، عالم غیب  //  در تصوف، عالم ارواح و عالم غیب و عالم معنی و باطن و مجرّدات
من تهوی: آنچه میپسندی، آنچه دوست داری
مواعید: جمع میعاد، وعده‌ها، قول‌ها
مور: مورچه، موران  //  شخص حقیر و خفیف
موسم: فصل، زمان، هنگام، وقت، دوره، نوبت، موعد
موعد: جای وعده کردن، زمان وعده دادن، عهد و پیمان، سررسید، مهلت، فصل، موسم، هنگام
مهر: محبت، دوستی، مودت، نرم‌دلی، شفقت و مروت //  آفتاب، خورشید، شید، میترا
مهیا: حاضر، آماده  //  مستعد، شایسته، مناسب
مه وش: مانند ماه، زیبارو
مُفَتِحُ الاَبْواب: باز کننده‌ی درها، گشاینده درهای بسته
مُل: شراب
مِهر: خورشید، محبت
ناب: خالص، پاک
نالیدن: . زاریدن، زاری کردن، ضجر، مویه کردن، موییدن، ناله کردن  //  تضرع کردن، شکایت کردن، شکوه کردن، گلایه کردن
نامور: معروف، مشهور، اسمی، سرشناس، شهیر، نامدار
ناولها: بنوشیم
ندامت: پشیمان شدن، پشیمانی، اندوه و افسوس، تاسف  //  در تصوف، مقام اولین منزل سیر و سلوک است و توبه ۳شرط دارد، ندامت، ترک کردن و تکرار نکردن که ۲شرط بعدی تنها بعد از ندامت حاصل می‌شوند
نرگس: گلی سفید و کوچک و خوش‌بو  //  مجاز از چشم، چشم معشوق
نسرین: یکی از گونه‌های نرگس است که دارای گل‌های زرد است و در جنگل ها و نقاط مرطوب به حالت وحشی می روید و در صنعت عطرسازی از آن استفاده می شود.
نصیبه: تقدیر، سرنوشت، نصیب، بهره
نظم: شعر
نفاق: دورویی کردن، مکر
نقش خرابی: علامت فنا و نابودی
نگارستان: جایی که دارای انواع نقش‌ونگار و صورت‌ها و کارهای نقاشی باشد، کارگاه نقاشی
نوا: اسباب معاش، خوراک و توشه، سروسامان  //  هدیه‌ای که به نزد شاه می‌فرستند  //  رونق، نیکویی حال  //  گروگان
نورِ باده: اضافه‌ی تشبیهی، باده به نور تشبیه شده است
وادی: گشادگی میان دو کوه، دره، رودخانه //  مجاز از، سرزمین، فضا، جایگاه
وادی ایمن: جایی که به حضرت موسی وحی رسید  //  وادی مقدس را گویند و آن بیابانی و صحرایی است که در آنجا ندای حق تعالی به موسی علیه السلام رسید
ورع: دوری از گناه، پرهیزکاری، پارسایی  //  در تصوف، دوری کردن از شبهات از ترس ارتکاب محرّمات
وصال: دست یافتن به چیزی، رسیدن / در تصوف رسیدن به مرحله‌ی فنا فی‌الله، رسیدن به معشوق ازلی و با او یکی شدن
وضع: چگونگی و حالت هر چیز، راه و روش، شیوه
وعظ: پند دادن، نصیحت کردن
هاتَ: بیاور و بده، به من بده
هایل: ترساننده، ترسناک، هولناک
هش: رفتن، نقیض آمدن  //  مخفف هوش، زیرکی، عقل و شعور
هش دار: برو، نمان  //  به هوش باش، هوشیار باش  //  (هشدار) اخطار
همت: قصد، اراده و عزم قوی، بلندطبعی، سعی، کوشش، دلیری، شجاعت
همدست: شریک، معاون، همراه، هم‌عقیده
همی‌فشان: بیفشان، بریز، نثار کن
هُبّوا: بیدار شوید، بجنبید
یغما: غارت، تاراج
یک سو شدن: کنار رفتن
«دُردکش»: کسی که درد شراب را بخورد، شراب‌خوار، کسی که بسیار باده یا شراب می‌خورد،  کسی که تا ته پیاله و درد شراب را می نوشد، شراب‌ساز
«دُرد»: آن‌چه که از چیزی رقیق‌تر ته‌نشین می‌شود،‌ ماده‌ی کدری که در قعر ظرف مایعات متشکل می‌گردد، رسوب و ته‌نشین مایعات به ویٓه شراب
«نِه»: قرار بده، بگذار
