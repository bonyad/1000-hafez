utid: 1000-01-021
title: غزل شماره ۲۱
_index: 021
poet: hafez
list: غزلیات
alphabet: ت
mesra:
  - دل و دینم شد و دلبر به ملامت برخاست
  - گفت با ما منشین کز تو سلامت برخاست
  - که شنیدی که در این بزم دمی خوش بنشست
  - که نه در آخر صحبت به ندامت برخاست
  - شمع اگر زان لب خندان به زبان لافی زد
  - پیش عشاق تو شب‌ها به غَرامت برخاست
  - در چمن باد بهاری ز کنار گل و سرو
  - به هواداری آن عارِض و قامت برخاست
  - مست بُگذشتی و از خَلوَتیان مَلَکوت
  - به تماشای تو آشوب قیامت برخاست
  - پیش رفتار تو پا برنگرفت از خِجلت
  - سرو سرکش که به ناز از قد و قامت برخاست
  - حافظ این خِرقِه بینداز مگر جان ببری
  - کاتش از خرقه سالوس و کرامت برخاست
vazn: فعلاتن فعلاتن فعلاتن فعلن
bahr: رمل مثمن مخبون محذوف
esteghbal:
  سعدی: دیوان اشعار، غزل شماره ۵۰، عشق ورزیدم و عقلم به ملامت برخاست / کان که عاشق شد از او حکم سلامت برخاست
tazmin:
talmih:
arabi:
kalamat:
  - ملامت: سرزنش کردن، نکوهش کردن، بدگویی، تقبیح، توبیخ، سرزنش، شماتت، طعنه، سرکوفت  //  در تصوف، سعی در سرزنش نفس و پنهان داشتن دانایی‌ها و حال خود از خلق، طاعات و عبادات خویش را از انظار مردم پوشاندن و در مقابل علنی کردن کاستی‌ها و اشتباهات خود و در ظاهر طوری رفتار کردن که مردم به ملامت و سرزنش فرد بپردازند
  - سلامت: تندرستی  //  پاکی و رهایی از عیب و آفت، بی‌عیبی، بی‌گزند شدن، از عیب وآفت رهایی یافتن  //  در تصوف، حفظ و رعایت رسوم، مقابل ملامت
  - بزم: جسن، مجلس شادی، مجلس عیش و عشرت و باه‌گساری
  - ندامت: پشیمان شدن، پشیمانی، اندوه و افسوس، تاسف  //  در تصوف، مقام اولین منزل سیر و سلوک است و توبه ۳شرط دارد، ندامت، ترک کردن و تکرار نکردن که ۲شرط بعدی تنها بعد از ندامت حاصل می‌شوند
  - لاف: . گفتار بیهوده و گزاف، دعوی زیاده‌از‌حد  //  خودستایی
  - غرامت: مالی که بابت خسارت داده یا گرفته می‌شود، تاوان  //  زیان، ضرر  //  مشقت، سختی  //  پشیمانی، ندامت
  - عارض: . عرض‌کننده، عریضه‌دهنده، شاکی  //  رویداد، پیشامد، حادثه //  در فلسفه، ویژگی آنچه پیدا می‌شود و می‌گذرد و ثابت نیست  //  فرمانده‌ی لشکر  //  رخسار، چهره، روی
  - قامت: قد، بلندی تنه‌ی آدمی، اندام
  - خلوتی: خلوت‌نشین، منزوی، گوشه‌نشین  //  محرم راز
  - خلوتیان: جمع خلوتی
  - ملکوت: بزرگی، عظمت، پادشاهی  //  عالم فرشتگان، عالم غیب  //  در تصوف، عالم ارواح و عالم غیب و عالم معنی و باطن و مجرّدات
  - خلوتیان ملکوت: فرشتگان یا ساکنان عالم معنی یا جهان غیب
  - قیامت: شور و غوغا کردن، هنگامه برپا کردن
  - خرقه: نوعی پوستین بلند، تکه‌ای از پارچه‌ی لباس  //  در تصوف، جبه‌ای که از دست پیر می‌پوشیدند و گاهی از تکه‌های گوناگون دوخته می‌شد
  - سالوس: مکار، حیله‌گر، ریاکار / (اسم) مکر، حیله
  - کرامت: سخاوت و بخشندگی، هدیه، تحفه  //  بزرگی و ارجمندی، داشتن صفات نیک  //  در تصوف، کاری خارق‌العاده که توسط اولیا و صالحان انجام می‌گیرد
mani:
  1: دل و دینم را در راه معشوق از دست داده‌ام اما او باز هم مرا سرزنش می‌کند که هنوز در بند این دنیا و رسوم آن و خودنمایی و ریا هستم.
  2: (دلبر با سرزنش به من می‌گوید) چه کسی را سراغ داری که دل به این دنیا بسته و در پایان، کارش به پشیمانی کشیده نشده باشد؟
  3: شمع که به خودستایی برخواسته بود و درخشش خود را با درخشش لب خندان معشوق یکی می‌دانست، برای جبران این گزافه گویی که می‌کرد، هر شب در حضور عاشقانت تا صبح می‌سوزد.
  4: در صحرا گل‌ها با زیبایی‌شان و سرو با قد و قامتش، خودنمایی می‌کند، اما بادبهاری در مقابل‌شان به هواداری تو بلند میشود و وادارشان می‌کند تا در مقابل کمال تو سر خم کنند.
  5: مست و خرامان از مقابل فرشتگان و ساکنان عالم غیب گذشتی و با دیدن تو آن‌چنان غوغا و آشوبی در بینشان به‌پا شد که گویی قیامت شده باشد.
  6: سرو که به بلندای قامت خود به همه فخر می‌فروخت و سرکشی می‌کرد، با دیدن قامت تو آن‌چنان احساس حقارت و کوچکی کرد که از خجالت حتی سر بلند نکرد.
  7: حافظ این لباس دنیا (این لباس زاهدان و صوفیان و ریاکاران)، را از تن بیرون کن تا شاید سالم بمانی، که این لباس ریا که ظاهرا به عنوان هدیه به تو داده شده، (این لباس صوفیان ریاکار که عبادت‌شان را همه‌جا عرضه می‌کنند و با ادعای کرامت داشتن، به خلق فخر فروشی می‌کنند و در اصل کرامت‌فروشی می‌کنند) روزی خواهد سوخت و هرکه آن‌را پوشیده باشد را هم همراه خود خواهد سوزاند.
analyze:
  bar_manaei:
  kelid:
  nasihat:
--- |
دیوان اشعار سعدی، غزل شماره ۵۰
> عشق ورزیدم و عقلم به ملامت برخاست / کان که عاشق شد از او حکم سلامت برخاست
> 
> هر که با شاهد گلروی به خلوت بنشست / نتواند ز سر راه ملامت برخاست
> 
> که شنیدی که برانگیخت سمند غم عشق / که نه اندر عقبش گرد ندامت برخاست
> 
> عشق غالب شد و از گوشه نشینان صلاح / نام مستوری و ناموس کرامت برخاست
> 
> در گلستانی کان گلبن خندان بنشست / سرو آزاد به یک پای غرامت برخاست
> 
> گل صدبرگ ندانم به چه رونق بشکفت / یا صنوبر به کدامین قد و قامت برخاست
> 
> دی زمانی به تکلف بر سعدی بنشست / فتنه بنشست چو برخاست قیامت برخاست
