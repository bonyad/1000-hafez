utid: 1000-01-005
title: غزل شماره ۵
_index: 005
poet: hafez
list: غزلیات
alphabet: ا
mesra:
  - دل می‌رود ز دستم صاحب دلان خدا را
  - دردا که راز پنهان خواهد شد آشکارا
  - کشتی نشستگانیم، ای باد شرطه برخیز
  - باشد که بازبینم دیدار آشنا را
  - ده روزه مهر گردون افسانه است و افسون
  - نیکی به جای یاران فرصت شمار یارا
  - در حلقه گل و مل خوش خواند دوش بلبل
  - هات الصبوح هبوا یا ایها السکارا
  - ای صاحب کرامت شکرانه سلامت
  - روزی تفقدی کن درویش بی‌نوا را
  - آسایش دو گیتی تفسیر این دو حرف است
  - با دوستان مروت با دشمنان مدارا
  - در کوی نیک نامی ما را گذر ندادند
  - گر تو نمی‌پسندی تغییر کن قضا را
  - آن تلخ وش که صوفی، ام الخبائثش خواند
  - اشهی لنا و احلی من قبله العذارا
  - هنگام تنگدستی در عیش کوش و مستی
  - کاین کیمیای هستی قارون کند گدا را
  - سرکش مشو که چون شمع از غیرتت بسوزد
  - دلبر که در کف او موم است سنگ خارا
  - آیینه سکندر جام می است بنگر
  - تا بر تو عرضه دارد احوال ملک دارا
  - خوبان پارسی گو بخشندگان عمرند
  - ساقی بده بشارت رندان پارسا را
  - حافظ به خود نپوشید این خرقه می آلود
  - ای شیخ پاکدامن معذور دار ما را
vazn: مفعول فاعلاتن مفعول فاعلاتن (مضارع مثمن اخرب)
tazmin:
  - سعدی: یارب تو آشنا را مهلت ده و سلامت / چندانکه باز بیند دیدار آشنا را
  - استقبال: غزل سوم، دیوان غزلیات سعدی
arabi:
  - هات الصبوح هبوا یا ایها السکارا: ای مستان، بجنبید و شراب صبحگاهان به من بدهید /یا/  ای مستان، به من باده صبحگاهانم را بدهید تا بیدار شوم
  - اشهی لنا و احلی من قبله العذارا: از بوسه‌ی دختران باکره(اشاره به جوانی و زیبایی) برایم شیرین‌تر است
kalamat:
  - کشتی نشستگان: کشتی سوارانی که کشتی آنها به امید وزیدن باد موافق آماده حرکت شده باشد
  - بادِ شَرطه: باد موافق، بادی که برای کشتی‌رانی مساعد باشد و کشتی را به مقصد برساند
  - باشد که: به این امید که
  - ده روزه: چند صباح
  - مِهر: خورشید، محبت
  - گردون: چرخ و فلک گردنده، این دنیا
  - افسانه: سرگذشت و حکایت
  - افسون: وِرد و دعایی که مانع آفت و چشم زخم گردد و به مجاز معنای مکر و حیله و تزویر
  - به جای: در حَقِّ
  - مُل: شراب
  - هاتَ: بیاور و بده، به من بده
  - صَبوح: نوشیدنی که سحرگاهان صرف می شده، کنایه از شراب
  - هُبّوا: بیدار شوید، بجنبید
  - سُکارا: باده نوشان، مستان
  - صاحبِ کرامت: شخص کریم و نیکوکار
  - تفقّد: دلجویی
  - تغییر کُن: تغییر دِه، دگرگون ساز
  - قضا: حکم، تقدیر، سرنوشت
  - تلخ وش: تلخ مانند، از القاب شراب به کنایه
  - صوفی: پیرو طریقه تصوف، پشمینه‌پوش، احتمالا کنایه از حضرت محمد(ص) که خمر را امّ الخبائث خوانده‌اند
  - اَشهی: لذیذتر، دل انگیزتر، دلخواه تر
  - اَحلی: شیرین‌تر
  - قُبله: بوسه
  - عُذارا: جمع عَذرا، دختران، دوشیزگان
  - کیمیا: ماده‌ای فرضی که به‌وسیله‌ی آن می‌توان فلزات را تبدیل به طلا کرد، مجاز از هرچیزی که باعث تعالی و رسیدن به حد کمال می‌شود، هرچیز نادر و کمیاب
  - قارون: ثروتمند مشهور زمان حضرت موسی(ع)
  - سرکَش: عاصی، کسی که سر از اطاعت می کشد
  - غیرت: حسادت، رشک بردن
  - سنگِ خارا: سنگی سیاه و سخت و متراکم، نام دیگر گرانیت
  - آیینه سِکندر: آیینه شهر اسکندریه مصر که ارسطو برای اسکندر ساخته بود و بر فراز برج مشهور بندر اسکندریه نصب شده بود
  - رند: /۱-معنای عام/ زیرک، زرنگ، حیله‌گر، بی‌قید، لاابالی، /۲-در شعر حافظ/ این کلمه بار معنایی مثبت دارد، در فرهنگ تصوف رند به کسی می‌گویند که در باطن پاک‌تر از آنچه در ظاهر نشان می‌دهد است، کسی که شاید در ظاهر شایسته سرزنش باشد، اما در اصل شایسته‌ی ستایش و تحسین است، رند در شعر حافظ کسی است که ریاکار نیست، تظاهر نمی‌کند، عارف است نه زاهد، شاید تمام وقت خود را به پرستش ظاهری مشغول نباشد و حتی از شراب و شراب‌خواری و امثال این‌ها حرف بزند، اما در باطن عاشق است و نیت تمام اعمالش از روی عشق است و این که خودش و خدایش می‌دانند که جز وصل دوست چیزی نمی‌خواهد برایش کافی است.
  - به خود: به اختیار خود، به میل و رضای خود
mani:
  1:
  2:
analyze:
  bar_manaei:
  nasihat:
  kelid:
---
